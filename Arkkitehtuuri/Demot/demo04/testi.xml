
<?xml version="1.0" encoding="UTF-8"?>
<rss version="2.0" xmlns:content="http://purl.org/rss/1.0/modules/content/">
<channel>
<title>Yle Uutiset | Pääuutiset</title>
<link>http://yle.fi/uutiset/</link>
<description>Yle Uutiset | Pääuutiset</description>
<category>Pääuutiset</category>
<item>
<title>Vihreät ulos hallituksesta</title>
<link>http://yle.fi/uutiset/vihreat_ulos_hallituksesta/7478372?origin=rss</link>
<description>Hallitus kutistuu nyt neljään puolueeseen. Jäljelle jäävät kokoomus, sosiaalidemokraatit, kristillisdemokraatit ja ruotsalainen kansanpuolue. Niillä on eduskunnassa niukka enemmistö.</description>
<content:encoded><![CDATA[
<p>Vihreä liitto eroaa hallituksesta. Puolueen puheenjohtaja, ympäristöministeri Ville Niinistö ilmoitti asiasta valtioneuvoston yleisistunnon päätyttyä. Hän jättää esityksen puoluehallitukselle, joka päättää siitä lauantaina. Hallitus hyväksyi Fennovoiman ydinvoimaluvan muutoksen äänin 10–7.</p><p>Hallitus kutistuu nyt neljään puolueeseen. Jäljelle jäävät kokoomus, sosiaalidemokraatit, kristillisdemokraatit ja ruotsalainen kansanpuolue. Niillä on eduskunnassa 102 kansanedustajaa, kun opposition vahvuus on 98 edustajaa. Äänivaltaisia kansanedustajia hallituksella on 101, sillä puhemies Eero Heinäluomalla (sd.) ei ole oikeutta äänestää.</p><p>Vihreät ilmoitti jo maanantaina, että puolue jättää hallituksen, jos se esittää Fennovoiman ydinvoimaluvan muutoksen hyväksymistä. Vihreiden puheenjohtaja Ville Niinistö huomautti, että yksi Vihreiden ehdoista hallitukseen mukaan lähtemiselle oli se, ettei uusia lupia myönnetä. Niinistö korosti, että Fennovoiman hanke venäläisen Rosatomin kanssa poikkeuksellisen huono ja lisää Suomen energiariippuvuutta Venäjästä.</p>]]></content:encoded>
<pubDate>Thu, 18 Sep 2014 13:57:42 +0300</pubDate>
<category>Uutiset</category>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/7478372</guid>
</item>
<item>
<title>Hallitus puoltaa Fennovoiman ydinvoimaluvan muuttamista</title>
<link>http://yle.fi/uutiset/hallitus_puoltaa_fennovoiman_ydinvoimaluvan_muuttamista/7478714?origin=rss</link>
<description>Vihreät on ilmoittanut lähtevänsä hallituksesta päätöksen vuoksi. Puolue pitää asiasta tiedotustilaisuuden kello 14.</description>
<content:encoded><![CDATA[
<p>Hallitus puoltaa Fennovoiman ydinvoimaluvan muuttamista. Se päätti asiasta iltapäivällä istunnossaan äänin 10-7. Fennovoima suunnittelee rakentavansa Pyhäjoelle Hanhikivi 1-laitoksen. Lupaan haettiin muutosta, koska voimalan tuleva laitostoimittaja, reaktorityyppi ja omistuspohja ovat muuttuneet alkuperäisen periaatepäätöksen hyväksymisen jälkeen. Lupa-asia menee seuraavaksi eduskunnan käsiteltäväksi.</p><p>Vihreät on ilmoittanut jättävänsä hallituksen ydinvoimapäätöksen vuoksi. Puolue pitää asiasta klo 14 tiedotustilaisuudeen. Sitä voi seurata suorana Yle Uutisten nettisivuilla ja Yle Areenassa.</p><p>Samaan aikaan pitävät omaa tiedotustilaisuuttaan myös neljän muun hallituspuolueen eli Kokoomuksen, SDP:n, RKP:n ja Kristillisdemokraattien puheenjohtajat. Myös sitä voi seurata suorana Yle Uutisten kautta.</p><h3>TVO:n lupa-asia ei edennyt</h3><p>Teollisuuden voiman ydinvoimaluvan muuttamista koskeva päätös sen sijaan ei edennyt istunnossa, koska valtiovarainministeri Antti Rinne (sd.) otti sen pöydälle. TVO oli hakenut lisäaikaa Olkiluoto 4-laitoksen rakentamiseen.</p><p>Elinkeinoministeri Jan Vapaavuori (kok.) esitti, että lisäaikaa ei myönnettäisi. Hän kertoi istunnon jälkeen aikovansa tuoda asian uudelleen hallituksen käsittelyyn mahdollisimman pian.</p>]]></content:encoded>
<pubDate>Thu, 18 Sep 2014 13:50:14 +0300</pubDate>
<category>Uutiset</category>
<category>Politiikka</category>
<guid isPermaLink="false">http://yle.fi/uutiset/7478714</guid>
</item>
<item>
<title>Myös Suomi on väylä anastettujen ruplien vaihtamisessa euroiksi</title>
<link>http://yle.fi/uutiset/myos_suomi_on_vayla_anastettujen_ruplien_vaihtamisessa_euroiksi/7478254?origin=rss</link>
<description>Suomeen virtaa ruplia lumelaskujen ja kuittikaupan kautta. Viranomaiset tehostavat idänkaupan valvontaa. </description>
<content:encoded><![CDATA[
<p>Erikoinen ruplien vaihtojärjestelmä tuo satojen miljoonien arvosta harmaata rahaa Venäjältä Suomen ja Baltian maiden kautta verokeitaisiin. Osa rahasta jää Suomen yritystoimintaan, mm. matkailuhankkeisiin Itä-Suomeen.</p><p>Suomen viranomaisten ns. “Itäprojekti” on ollut tietoinen ruplien vaihtojärjestelmän vuodoista ja menetelmistä. Projektiluonteinen työ muutetaan lähiaikoina operatiiviseksi ryhmäksi. Asiasta kerrotaan torstain Silminnäkijän jaksossa <a href="http://yle.fi/uutiset/ruplakeitto/7454091" target="_blank">Ruplakeitto.</a></p><p>- Verottaja, tulli, poliisi ja ulosotto haluavat idänkaupan valvontaa lisää tehokkuutta, vahvistaa Suomen verohallinnosta ylitarkastaja Jorma Moilanen.</p><h3>Lumelaskuja ja kuittikauppaa</h3><p>Ruplat siirtyvät Euroopan Unioniin lumelaskujen ja valtavan kuittikaupan avulla. Yhtiön tilille voi tupsahtaa viisi miljoonaa euroa, vaikka saatavia oli kolme miljoonaa. Toimintaan tarvitaan runsaasti erilaisia yrityksiä, joista osa toimii myös Suomessa.</p><p>Äsken paljastuneen moldovalais-latvialaisen päähaaran kautta siirtyi muutamassa vuodessa 400 miljoonan euron arvosta jäljittämättömiä ruplia ulos Venäjältä. Toinen päähaara kulkee tallinnalaisen pankkijärjestelmän kautta.</p><p>Venäläinen harmaa raha on vaivihkaa uinut suomalaiseen liiketoimintaan, erityisesti Etelä- ja Itä-Suomessa. Usein välikätenä on käytetty Viroon rekisteröityjä yrityksiä. Venäläisen rahan jäljille on päästy yritysten verontarkastuksissa ja konkursseja perkaamalla. </p><p>Suuri osa pestyistä euroista siirtyy maasta toiseen pankkijärjestelmien kautta, mutta merkittävä osa kuljetetaan myös käteisenä yli rajojen. Käteisen kuljettamista Suomen ja Viron välillä ei valvota lainkaan.</p><p>- Liikepankit ovat tarkassa valvonnassa, ja on huomattu miten venäläinen raha liikkuu yhä suuremmissa määrissä vähemmän valvottujen rahaliikenteeseen erikoistuneiden yhtiöiden välityksellä. Palkkiot ovat korkeammat, kun alkuperää ei tarvitse selitellä, arvioi neljännesvuosisadan Venäjän rahaliikennettä seurannut Moilanen.</p><h3>Hotellinraatoja ja tyhjiä lomakyliä</h3><p>Osa Suomeen siirretystä venäläisestä rahasta on sijoitettu turvaan rakennushankkeisiin, mm kylpylä- ja lomarakentamiseen. Tarvittaessa ja ajan myötä investoinnit myydään eteenpäin, ja rahaa kotiutuu joko takaisin Venäjälle tai offshore-yhtiöihin, huolellisesti pestynä. Sitä ennen kohteet voivat seistä pitkäänkin puolivalmiina.</p><p>Suomen veronmaksajat ovat mukana ruplakeiton keittämisessä, sillä rakennuttajat hyödyntävät samalla Suomen investointitukia ja arvonlisän palautusjärjestelmää. Konkurssien yhteydessä verovelat jäävät myös maksamatta. Rahanpesun jäljille on vaikea päästä, koska rikosta ei ole välttämättä tapahtunut Suomen puolella.</p><p><em>Matts Dumell</em></p><p><em>Hannele Valkeeniemi<br />Silminnäkijä</em></p>]]></content:encoded>
<pubDate>Thu, 18 Sep 2014 12:09:35 +0300</pubDate>
<category>Uutiset</category>
<category>Kotimaa</category>
<category>Etelä-Karjala</category>
<category>Silminnäkijä</category>
<guid isPermaLink="false">http://yle.fi/uutiset/7478254</guid>
<enclosure url="http://img.yle.fi/uutiset/silminnakija/article7454105.ece/ALTERNATES/w205h115/Tullin+rahakoira+Massi_Ruplakeitto.jpg" type="image/jpeg" />
</item>
<item>
<title>TEM tukee kolmea LNG-terminaalia yli 65 miljoonalla eurolla</title>
<link>http://yle.fi/uutiset/tem_tukee_kolmea_lng-terminaalia_yli_65_miljoonalla_eurolla/7478639?origin=rss</link>
<description>Päätöksillä saadaan käyntiin 200 miljoonan euron investoinnit, jotka käynnistävät rannikolle luotavan terminaaliverkoston rakentamisen.</description>
<content:encoded><![CDATA[
<p>Työ- ja elinkeinoministeriö myöntää kolmelle nesteytetyn maakaasun terminaalihankkeelle energiatukea yhteensä 65,2 miljoonaa euroa.</p><p>Tuen avulla Manga LNG rakentaa Tornioon, Skangass Poriin ja Aga Raumalle terminaalit.</p><p>Elinkeinoministeri Jan Vapaavuoren (kok.) mukaan päätöksillä saadaan käyntiin 200 miljoonan euron investoinnit, jotka käynnistävät rannikolle luotavan terminaaliverkoston rakentamisen.</p><p>Nesteytetyllä maakaasulla on määrä korvata meriliikenteessä nyt käytettäviä muita fossiilisia polttoaineita.</p><p>Hankkeiden yhteenlaskettu rakennusajan työllisyysvaikutus on noin 500 henkilötyövuotta. Pysyviä työpaikkoja tulisi liki 40.</p><p>Ministeriö käsittelee loppuvuonna kolmea muutakin tukihakemusta. Inkooseen suunniteltu terminaali ei kuulu kansalliseen tukiohjelmaan, vaan sille haetaan tukea Euroopan komission kautta.</p><p>Manga LNG sanoo olevansa erittäin tyytyväinen ministeriön päätökseen. </p><p>Tornion terminaali palvelee koko Perämerta ja Pohjois-Suomen teollisuutta, tiedotteessa sanotaan.</p><p>Porin LNG-terminaali puolestaan lupaa olla hyödyksi länsirannikolle, Hangosta Kokkolaan.</p>]]></content:encoded>
<pubDate>Thu, 18 Sep 2014 13:34:26 +0300</pubDate>
<category>Uutiset</category>
<category>Talous</category>
<guid isPermaLink="false">http://yle.fi/uutiset/7478639</guid>
</item>
<item>
<title>Skotlanti aloitti äänestyksen itsenäisyydestä – kisasta tulossa tiukka</title>
<link>http://yle.fi/uutiset/skotlanti_aloitti_aanestyksen_itsenaisyydesta__kisasta_tulossa_tiukka/7478472?origin=rss</link>
<description>Skotlantilaiset ovat aloittaneet äänestyksen itsenäisyydestään. Suomen aikaa aamuyhdeksältä alkaneesta äänestyksestä povataan tiukkaa.</description>
<content:encoded><![CDATA[
<p>Skotlantilaiset ovat marssineet äänestyspaikoille maan aloitettua kansanäänestyksen siitä, pitäisikö Skotlannin itsenäistyä vai ei. Viimeisen vilkkaan kampanjointipäivän jälkeen ensimmäiset äänestäjät saapuivat äänestyspaikoille heti niiden auettua.</p><p>Itsenäisyyttä ajavan Skotlannin kansanpuolueen johtajat kävivät äänestämässä heti aamulla. Äänestämässä kävi myös Britannian entinen pääministeri Gordon Brown, joka on Britannian alahuoneen edustaja eteläskotlantilaisesta Kirkcaldyn vaalipiiristä. Brown on ollut yksi äänekkäimmistä Skotlannin itsenäisyyden vastustajista.</p><p>Edinburghin keskustassa sijaitsevalla äänestyspaikalla haastatellut tavalliset äänestäjät sanoivat molemmat äänestävänsä kyllä.</p><p>– Aioin aikaisemmin äänestää ei, mutta muutin mieltäni, koska haluan uutta toivoa tulevaisuudelle, enkä halua, että Skotlanti jumittuu paikoilleen. Oikeiston nousu muualla Britanniassa on minusta erittäin huolestuttavaa, tyttärelläni on useampi kansalaisuus ja haluan hänen kasvavan reilussa ja oikeudenmukaisessa yhteiskunnassa, sanoi äänestämään matkalla ollut Andrew Burnett.</p><p>Toinen äänestyspaikan ulkopuolella haastateltu äänestäjä Lisa Clark perusteli kyllä-kantaansa muun muassa kansalaisten paremmalla tasa-arvolla.</p><p>– Haluan todella paljon Skotlannin itsenäistyvän. Haluan erilaisen, sosiaalisesti tasa-arvoisen Skotlannin, jossa ei ole merkittävää eroa köyhien ja rikkaiden välillä. Haluan meidän ottavan käyttöön Skandinaviaa muistuttavan yhteiskuntamallin. Haluan Skotlannin, jossa ei ole Trident-ydinohjuksia, Skotlannin, joka ei ota osaa laittomiin sotiin ja joka takaa paremman taloudellisen tasa-arvon kansalaisilleen, hän sanoi.</p><h3>Vaalista odotetaan todella tiukkaa</h3><p>Äänestyksen alkamisenkin jälkeen kampanjointi on jatkunut. Molempien puolien aktiivit pystyttivät äänestyspaikkojen ulkopuolelle omaa kantaansa tukevia mainostauluja.</p><p>Lähes kaikki Britanniassa ja Skotlannissa ilmestyvät sanomalehdet ovat pyhittäneet etusivunsa äänestykselle. Useat brittilehdet ovat myös ottaneet vahvasti kantaa 307-vuotisen unionin jatkon puolesta.</p><p>Äänestyksestä luvataankin todella tiukkaa. Neljä ennen äänestyksen alkua tehtyä kyselyä lupasi ei-puolen voittoa, mutta vain 52 prosentin kannatuksella. Viidennen kyselyn mukaan ei-puoli voittaisi vieläkin täpärämmin saaden vain 51 prosentin kannatuksen.</p><p>Kuitenkin 5,3 miljoonasta äänioikeutetusta jopa 600 000 ei ollut vielä päättänyt kantaansa vaalipäivän sarastaessa.</p><p>Vaalin tuloksen odotetaan olevan selvillä perjantaina aamupäivällä Suomen aikaa.</p>]]></content:encoded>
<pubDate>Thu, 18 Sep 2014 12:44:32 +0300</pubDate>
<category>Uutiset</category>
<category>Ulkomaat</category>
<guid isPermaLink="false">http://yle.fi/uutiset/7478472</guid>
<enclosure url="http://img.yle.fi/uutiset/ulkomaat/article7478444.ece/ALTERNATES/w205h115/skotlanti+itsen%C3%A4isyys+kansan%C3%A4%C3%A4nestys.jpg" type="image/jpeg" />
</item>
<item>
<title>Syyttäjä: Docventures-ohjelmassa esitetyt väitteet selvitetään</title>
<link>http://yle.fi/uutiset/syyttaja_docventures-ohjelmassa_esitetyt_vaitteet_selvitetaan/7477886?origin=rss</link>
<description>Myös Helsingin poliisin viestintäjohtaja lupaa, että ohjelmassa esitetyt väitteet tutkitaan. Ohjelmassa huumerikoksista tuomittu mies väitti saaneensa lupauksen, ettei poliisi puutu hänen toimintaansa.</description>
<content:encoded><![CDATA[
<p>Itä-Uudenmaan syyttäjänviraston kihlakunnansyyttäjä Jukka Haavisto sanoo, että keskiviikkoisessa Docventures-ohjelmassa esitetyt väitteet huumekaupasta selvitetään.</p><p>Korruptiota käsittelevässä ohjelmassa huumerikoksista tuomittu mies kertoi saaneensa tarjouksen tuoda huumeita Suomeen. Hän myös väitti saaneensa lupauksen, että poliisi ei puutu hänen toimintaansa. Aarnio-jutun tutkinnanjohtaja Jukka Haavisto sanoo, ettei ole ennen kuullut väitetystä tarjouksesta.</p><p>– Väite on täysin uusi. Kaikki väitteet kuitenkin tietysti selvitetään, Haavisto toteaa.</p><p>Helsingin poliisilaitoksen viestintäjohtaja, ylikomisario Juha Hakola on yhtä mieltä. Hänen mukaansa tutkintaa auttaisi se, että esitetyille väitteille annettaisiin heti taustatiedot.</p><p>– Totta kai tämä selvitetään kokonaisuudessaan. Tämän kaltaisia väitteitä tulee nyt vähän väliä joka puolelta. Niiden selvittämistä helpottaisi se, että väitteiden esittäjät kertoisivat yksityiskohtaisesti, että kuka, mitä, missä ja milloin. Näin saisimme totuuspohjaa väitteisiin, Hakola sanoo.</p>]]></content:encoded>
<pubDate>Thu, 18 Sep 2014 10:56:20 +0300</pubDate>
<category>Uutiset</category>
<category>Kotimaa</category>
<category>Helsinki</category>
<guid isPermaLink="false">http://yle.fi/uutiset/7477886</guid>
<enclosure url="http://img.yle.fi/uutiset/kotimaa/article7476285.ece/ALTERNATES/w205h115/17_9+piikki+ruisku+pilleri+huume.jpg" type="image/jpeg" />
</item>
<item>
<title>Suomenlahden pohjasta löytyi useita kadonneita sota-aluksia – historia pian uusiksi?</title>
<link>http://yle.fi/uutiset/suomenlahden_pohjasta_loytyi_useita_kadonneita_sota-aluksia__historia_pian_uusiksi/7475976?origin=rss</link>
<description>Sukeltajat ovat löytäneet useita maailmansodissa uponneita aluksia Suomenlahdesta. Pitkään etsityt hylyt löytyivät kehittyneen sukellustekniikan ansiosta. </description>
<content:encoded><![CDATA[
<p>Suomenlahden pohjasta on löytynyt useita merkittäviä sotahylkyjä. Alkukesästä löytyneen saksalaisen U26-sukellusveneen lisäksi sukeltajat ovat tunnistaneet kaksi muuta maailmansodissa uponnutta sukellusvenettä.</p><p>– Siellä on myös toinen saksalainen sukellusvene U479, joka ajoi miinaan toisen maailmansodan lopussa. Lisäksi löytyi venäläinen sukellusvene Akula, listaa meribiologi, tutkimussukeltaja Juha Flinkman Badewanne-sukellusryhmästä.</p><p>Badewanne kävi tunnistamassa virolaisten merenmittausviranomaisten löytämän U479:n tänä kesänä. Ensimmäisessä maailmansodassa miinaan ajanut venäläinen Akula löytyi Hiidenmaan pohjoispuolelta niin ikään virolaisten toimesta ja hiljattain sen kävi tunnistamassa virolais-venäläinen sukellusryhmä.</p><p>Suomenlahden keskiosassa sijaitsevan U26-sukellusveneen löysivät sukellusryhmä Badewanne ja Immi Wallinin Subzone, joka on ollut vahvasti mukana myös Viron rannikolta löytyneiden hylkyjen etsinnässä.</p><h3>Tekniikka selkeytti syvät vedet</h3><p>Sukellusveneiden lisäksi Suomenlahden syvimmistä kolkista on löytynyt myös miinalaiva Deutschlandin miinoihin menneitä aluksia. Deutschland laski elokuussa 1914 miinarivin Suomenlahden suulle. Miinarivin paikka selvisi viime vuoden puolella viistokaikumenetelmällä ja hylkyjä alkoi löytyä syviltä merialueilta kesällä 2013.</p><p>– Olemme tunnistaneet niistä kaksi hollantilaista rahtilaivaa, S/S Alice H:n ja S/S Houtdijkin. Lisäksi siellä on venäläisiä miinanraivaajia, Flinkman kertoo.</p><p>Sukellustekniikka on kehittynyt viime aikoina suurin harppauksin. 60 metrin syvyydessä ja sen alapuolella olevia hylkyjä on voitu alkaa paikantaa vasta viime vuosina. </p><p>– Näitä ensimmäisen maailmansodan aikaisia hylkyjä on etsitty pitkään, mutta niitä ei ole oikeastaan ollut edes mahdollista tavoittaa. Deutchlandin miinoihin menneet hylyt ovat 90-100 metrin syvyydessä.</p><h3>Parhaat näkymät kuvissa</h3><p>Maailmansotien aikana uponneiden alusten löytäminen edellyttää tekniikan lisäksi huolellista taustatutkimusta. Tietoa kaivetaan arkistoista Suomesta, Venäjältä ja Saksasta.</p><p>Aluksia tutkimalla voidaan todentaa se, mikä tiedetään historiankirjojen perusteella. Tai sitten ei voida.</p><p>– Ne jutut voivat mennä jopa vähän uusiksi. Hylky onkin uponnut eri paikkaan tai eri tavalla tai on tapahtunut jotain muuta kuin on kuviteltu, Flinkman sanoo.</p><p>Aluksista pyritään ottamaan sukellusten yhteydessä mahdollisimman paljon valokuvia ja videokuvaa.</p><p>– Kuvia tutkimalla saa paljon enemmän tietoa kuin sukeltamalla. Usein vasta pinnalla tajuaa, mitä siellä on oikein näkynyt.</p><h3>Suomenlahdella 60 000 miinaa</h3><p>Suomenlahti oli molempien maailmansotien aikana yksi maailman miinoitetuimmista merialueista. Toisessa maailmansodassa Suomenlahteen laskettiin yli 60 000 miinaa. </p><p>Jos laiva ajaa miinaan, se usein katkeaa räjähdyksen voimasta. Silloin hylyn ympärille muodostuu niinsanottu debris-kenttä.</p><p>– Se on romua, joka on lentänyt ilmaan tai varissut ulos katkenneesta laivasta laajalla alueella. Siellä voi olla ihan mitä vain. Kenkiä, astioita, tyhjiä pulloja, isoja kappaleita laivaa. Kaikkea, mikä ei ole kellunut pois.</p><p>Hylkyihin ei kajota eikä niihin mennä sisään, koska niissä on myös paljon ruumiita.</p><p>– Luita ja vaatekappaleitahan siellä enää nykyisin on. Hylyt ovat silti hautoja. Ruumiita kunnioitetaan eikä mitään kuvamateriaalia heistä julkaista.</p><h3>Tv-dokumenttisarja vireillä</h3><p>Ensimmäisen maailmansodan alkuvaiheista ja hiljattain löytyneistä hylyistä on vireillä tv-dokumenttisarja yhdysvaltalaiselle National Geographic -kanavalle. Sarjan keskiössä on U26-sukellusvene ja sen upottama panssariristeilijä Palladan.</p><p>– Amerikkalainen tuottajamme neuvottelee sarjasta kanavan kanssa. Suomenlahdella tapahtui kahden ensimmäisen vuoden aikana paljon ja laivoja meni pohjaan paljon.</p><p>Kanavalla on nähty aikaisemmin suomalaissukeltajien tekemä sarja toisen maailmansodan aikaisista sukellusveneistä.</p>]]></content:encoded>
<pubDate>Thu, 18 Sep 2014 11:32:58 +0300</pubDate>
<category>Uutiset</category>
<category>Kotimaa</category>
<category>Kymenlaakso</category>
<category>Helsinki</category>
<guid isPermaLink="false">http://yle.fi/uutiset/7475976</guid>
<enclosure url="http://img.yle.fi/uutiset/kotimaa/article7273989.ece/ALTERNATES/w205h115/2_6_sukeltaja+U-26.jpg" type="image/jpeg" />
</item>
<item>
<title>Zyskowicz: Ville Niinistön Venäjä-kortti vahingoittaa Suomea</title>
<link>http://yle.fi/uutiset/zyskowicz_ville_niiniston_venaja-kortti_vahingoittaa_suomea/7478205?origin=rss</link>
<description>Kansanedustaja Ben Zyskowicz (kok.) sydämistyi Ville Niinistön suomettumisyytökselle budjetin lähetekeskustelussa eduskunnassa.</description>
<content:encoded><![CDATA[
<p>Muutama kansanedustaja yritti provosoida ulkoministeri Erkki Tuomiojaa (sd.)  ottamaan kantaa vihreiden Ville Niinistön keskiviikkoiseen haastattelulausuntoon hallituksen suomettumisesta.</p><p>Kipakimmin puhui kansanedustaja Ben Zyskowicz (kok.). Hän oli pöyristynyt Venäjä-kortin esilleottamisesta.</p><p>– Niinistön puheet ovat julkeata ja läpinäkyvää poliittista peliä, joka vahingoittaa Suomea, Zyskowicz sanoi.</p><p>– Jos vihreät todella ovat sitä mieltä, että ydinvoimaratkaisu mahdollistaa Venäjän painostamisen ja kiristämisen, sitä vastaan olisi paras vakuutus Nato-jäsenyys. Miksi vihreät eivät johdonmukaisuuden nimissä kannata sitä, Zyskowicz irvaili</p><p>Ulkoministeri Erkki Tuomioja (sd.) väisti asian.</p><p>– En tule puuttumaan millään lailla ydinvoimaan, ehkä me voimme palata siihen ministeri Vapaavuoren ollessa omalta osaltaan vastaamassa., Tuomioja sanoi.</p>]]></content:encoded>
<pubDate>Thu, 18 Sep 2014 11:26:25 +0300</pubDate>
<category>Uutiset</category>
<category>Politiikka</category>
<guid isPermaLink="false">http://yle.fi/uutiset/7478205</guid>
</item>
<item>
<title>Eläkesopu siirtyi taas – EK:n Laatunen: Ei tätä kannata enää viikkokausia jatkaa</title>
<link>http://yle.fi/uutiset/elakesopu_siirtyi_taas__ekn_laatunen_ei_tata_kannata_enaa_viikkokausia_jatkaa/7478038?origin=rss</link>
<description>Eläkeneuvottelut tyssäsivät torstaiaamuna lyhyeen. Työmarkkinajohtajat tapasivat ja sopivat seuraavan kokoontumisen tiistaille.</description>
<content:encoded><![CDATA[
<p>Työmarkkinajärjestöjen mukaan eläkeneuvottelut ovat edenneet niin pitkälle, että neuvottelijat tarvitsevat yksityiskohtaisia vaikutusarvioita, joita tehdään lähipäivien ajan. Puheenjohtajat jatkavat neuvotteluja tiistaina, jolloin ratkaisua toivotaan nopealla aikataululla.</p><p>– Ei tätä kannata enää päiväkausia tai viikkokausia jatkaa, mutta tarvitaan varmaan erilaisia laskelmia ynnä muita selvityksiä, että päästäisiin eteenpäin, EK:n työmarkkinajohtaja Lasse Laatunen sanoi torstaiaamuna neuvotteluihin mennessään.</p><p>Hän mainitsi neuvottelujen vaikeimpina kysymyksinä eläkeiän ja karttumat, joiden perusteella eläke palkansaajille kertyy. SAK:n puheenjohtaja Lauri Lyly lisäsi listaan eläkemaksut, joiden työnantaja ei halua nousevan. </p><p>– Veikkaisin, että 90 prosenttia asioista on jo saatu sillä tavalla katsottua maaliin, että ne varmaan ovat neuvottelutuloksessa, Lyly sanoi aamulla.</p><p>– Luulen, että tässä menee päiviä, mutta neuvottelut ovat koko ajan edenneet sillä tavalla, että tulosta on lupa odottaa, hän jatkoi.</p><p>Järjestöjen mukaan eläkeneuvottelijoiden ryhmä jatkaa päivittäisiä neuvottelujaan, vaikka puheenjohtajat ovatkin koolla vasta tiistaina.</p>]]></content:encoded>
<pubDate>Thu, 18 Sep 2014 10:14:12 +0300</pubDate>
<category>Uutiset</category>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/7478038</guid>
<enclosure url="http://img.yle.fi/uutiset/kotimaa/article7478047.ece/ALTERNATES/w205h115/18_9_18+POT+elakeneuvottelut_000.jpg" type="image/jpeg" />
</item>
<item>
<title>Thaimaan pääministeri pyysi anteeksi bikinilausuntoaan</title>
<link>http://yle.fi/uutiset/thaimaan_paaministeri_pyysi_anteeksi_bikinilausuntoaan/7478579?origin=rss</link>
<description>Thaimaan pääministeri kohahdutti eilen keskiviikkona bikineihin pukeutuvia naisturisteja koskeneella lausunnollaan.</description>
<content:encoded><![CDATA[
<p>Thaimaan pääministeri Prayuth Chan-ocha on pyytänyt anteeksi lausuntoaan, jonka mukaan bikiniasuiset turistit ovat alttiimpia hyökkäyksille.</p><p>– Olen pahoillani, että loukkasin ihmisiä, Prayuth sanoi Bangkokissa järjestetyssä tiedotustilaisuudessa.</p><p>Thaimaan sotilasjuntan valitsema Prayuth kohahdutti eilen keskiviikkona sanomalla, että naispuoliset turistit luulevat, että koska Thaimaa on niin kaunis ja turvallinen maa, he voivat tehdä mitä huvittaa ja kävellä ympäriinsä bikineissä.</p><p>– Mutta ovatko he turvassa bikineissä...jos he eivät ole kauniita? Prayuthin kerrotaan sanoneen.</p><p>Maanantaina Koh Taon saarelta löydettiin kahden brittituristin pahoinpidellyt ruumiit. Toinen kuolleista oli nainen ja toinen mies.</p><p>Prayuth esitti anteeksipyynnön sen jälkeen, kun Britannia paheksui hänen kommenttiaan.</p>]]></content:encoded>
<pubDate>Thu, 18 Sep 2014 13:09:28 +0300</pubDate>
<category>Uutiset</category>
<category>Ulkomaat</category>
<guid isPermaLink="false">http://yle.fi/uutiset/7478579</guid>
</item>
<item>
<title>Poliisina esiintyvät pankkitunnusten urkkijat yrittävät huiputtaa vanhuksia</title>
<link>http://yle.fi/uutiset/poliisina_esiintyvat_pankkitunnusten_urkkijat_yrittavat_huiputtaa_vanhuksia/7478459?origin=rss</link>
<description>Poliisille on tehty lyhyen ajan sisällä useita rikosilmoituksia pankkitunnusten urkkijoista. Kohteena ovat olleet ikäihmiset. Poliisi varoittaa antamasta tunnuslukuja puhelimitse. </description>
<content:encoded><![CDATA[
<p>Itä-Uudenmaan poliisilaitos on saanut täällä viikolla useita yhteydenottoja pankkitunnusten urkkijoista. Asian tiimoilta on tehty myös muutama rikosilmoitus. Myös Helsingin poliisi on kirjannut kolme rikosilmoitusta vastaavista pankkitunnusten urkkijoista. </p><p>Kaikissa tapauksissa kohteena ovat olleet vanhukset. Soittaja on esiintynyt poliisina ja myöhemmässä vaiheessa hän on kysynyt pankkitunnuksia.</p><p>Poliisi korostaa, että se ei koskaan kysy puhelimitse pankkikortin PIN-koodia tai verkkopankin käyttäjätunnuksia. Poliisi tutkii tapauksia virkavallan anastuksena sekä petoksen yrityksinä.</p>]]></content:encoded>
<pubDate>Thu, 18 Sep 2014 12:51:36 +0300</pubDate>
<category>Uutiset</category>
<category>Kotimaa</category>
<category>Helsinki</category>
<guid isPermaLink="false">http://yle.fi/uutiset/7478459</guid>
<enclosure url="http://img.yle.fi/uutiset/kotimaa/article5467737.ece/ALTERNATES/w205h115/pankkiautomaatti+automaatti+maksukortti+tunnusluku" type="image/jpeg" />
</item>
<item>
<title>Kunnianloukkaus ei olisi enää rikos?</title>
<link>http://yle.fi/uutiset/kunnianloukkaus_ei_olisi_enaa_rikos/7477545?origin=rss</link>
<description>Valtakunnansyyttäjä Matti Nissinen toivoo, että kunnianloukkaukset hoidettaisiin jatkossa muualla kuin rikosoikeudessa. Tällä hetkellä kunnianloukkaustapaukset kuormittavat poliisia ja syyttäjiä. Sosiaalinen media ja netti yleensä on vain lisännyt selvittelyjen vaikeutta. </description>
<content:encoded><![CDATA[
<p>Sosiaalinen media ja netti ovat kärjistäneet kunnianloukkaustilannetta entisestään. Syyttäjien pöydälle on viime vuosien aikana tullut yli tuhat kunnianloukkaustapausta vuosittain. Poliisin pöydälle vieläkin enemmän. Vain noin kymmenessä prosentissa tapauksista annetaan tuomio.</p><p>Oli kyse naapurista, ex-puolisosta, työpaikasta, Facebookista - oikeuslaitos näyttää olevan suomalaisille ainoa paikka selvitellä asioita.</p><p>Valtakunnansyyttäjä Matti Nissinen toivoo nyt muutosta asiaan. Nissisen mukaan kunnianloukkaustapaukset eivät kuulu poliisin tai syyttäjän hoidettaviksi. Nykyinen lainsäädäntö on peräisin 1880-luvulta.</p><p>- Kyllä minä edelleen jättäisin nykyisellään voimaan rikokseksi sellaisia elementtejä, kuten vainajan kunnianloukkauksen. Mutta muutoin yrittäisin rakentaa säännöksen niin, että tämmöiset nettikeskusteluhaistattelut ja muut, ne eivät olisi rikoksia, vaan niissä loukatuksi tulleella olisi mahdollisuus hakea hyvitystä muilla keinoin, valtakunnansyyttäjä Matti Nissinen sanoo.</p><h3>Sovittelu käyttöön?</h3><p>Esimerkiksi Yhdysvalloissa kunnianloukkaus ei ole rikos, vaan asia hoidetaan siviilioikeudessa. Valtakunnansyyttäjä Nissinen toivoisi Suomeen kuitenkin jonkinlaista sovittelumenettelyä.</p><p>- Jos olisi tämmöinen sovittelusysteemi ja hyvityksenhakusysteemi yhdistettynä. Varmaan ilmoituksen vastaanottava taho voisi olla joku oikeusavustaja tai sovittelutoimisto. Se prosessi lähtisi sieltä kautta liikkeelle selvittelyyn. Ei sotkettaisi poliisia siihen ainakaan alkuvaiheessa, Nissinen sanoo.</p><h3>Törkeät loukkaukset säilyisivät rikoksina</h3><p>Joukkotiedotusvälineissä tapahtuvat törkeät kunnianloukkaukset Nissinen pitäisi edelleen rikosasioina. Samoin rikosasioina pysyisivät laittomat uhkaukset, jolloin ihminen kokee haukkumiset uhkaavana.  Asia vaatisi lakimuutoksen.</p><p>Valtakunnansyyttäjä Nissinen uskoo, että uudenlaisen käytännön kautta suomalaiset saisivat ehkä nykyistä useammin riitojaan selvitetyksi.</p><p>- Yhteiskunnassa on paljon tällaista kolmannen sektorin toimijoita, jotka voisivat katsoa onko jonkinsortin sovinto kuitenkin löydettävissä. Vähän muun tyypisissä rikoksissa monta kertaa sovinnoksi, tai korvaukseksi riittää, että pyydetään anteeksi, Nissinen sanoo.</p><p><em>Korjattu 18.9. kello 7.35: Osassa tekstiä valtakunnansyyttäjä Nissisen titteli oli kirjoitettu väärin valtakunnansovittelijaksi.</em></p>]]></content:encoded>
<pubDate>Thu, 18 Sep 2014 06:06:51 +0300</pubDate>
<category>Uutiset</category>
<category>Kotimaa</category>
<guid isPermaLink="false">http://yle.fi/uutiset/7477545</guid>
<enclosure url="http://img.yle.fi/uutiset/kotimaa/article7247144.ece/ALTERNATES/w205h115/laki+oikeus+tuomari+nuija.jpg" type="image/jpeg" />
</item>
<item>
<title>Säteilymittarivalmistaja kiipelissä lakimuutoksen takia</title>
<link>http://yle.fi/uutiset/sateilymittarivalmistaja_kiipelissa_lakimuutoksen_takia/7476467?origin=rss</link>
<description>Säteilymittari ei enää ole pakollinen kapine väestönsuojissa ja pelastuslaitoksilla. Vaikka mittareita menee kaupaksi edelleen, myynti on romahtanut.</description>
<content:encoded><![CDATA[
<p>Liperiläinen säteilymittareiden valmistaja on joutunut ahdinkoon lakimuutoksen takia. Kata Electronicsin mittareiden kysyntä romahti, kun laki ei enää vaadi taloyhtiöiden väestönsuojiin ja pelastuslaitoksille säteilymittareita. Laitteita menee kaupaksi edelleen, mutta huomattavasti vähemmän.</p><p>Veistä haavassa kääntää se, että säteilymittareiden tarkastuksia saa tehdä muutaman päivän kurssituksen käynyt. Ennen tarkastuksia tekivät vain Säteilyturvakeskus ja mittareiden valmistajat.</p><p>Toimitusjohtaja Kauko Tanskanen kaipaa alalle tiukempaa säätelyä turvallisuuden nimissä.</p><p>– Nuoret päättäjät eivät muista Tshernobylin opetuksia, Tanskanen harmittelee.</p><p>
Ylämyllyllä toimiva Kata Electronics on joutunut karsimaan rajusti kustannuksiaan, muun muassa vähentämään henkilöstönsä kahteen työntekijään. Pitkään yritys työllisti neljä ihmistä. Huonoa markkinatilannetta korjataan alihankintatöillä, uusilla yhteistyökuvioilla ja tuotekehittelyllä.</p><p>Lähes 30 vuoden aikana yritys on tehnyt 23 000 säteilymittaria.</p>]]></content:encoded>
<pubDate>Thu, 18 Sep 2014 11:25:03 +0300</pubDate>
<category>Uutiset</category>
<category>Kotimaa</category>
<category>Pohjois-Karjala</category>
<category>Talous</category>
<guid isPermaLink="false">http://yle.fi/uutiset/7476467</guid>
<enclosure url="http://img.yle.fi/uutiset/pohjois-karjala/article5095550.ece/ALTERNATES/w205h115/Kata+Electronics+s%C3%A4teilymittari+090311+HH" type="image/jpeg" />
</item>
<item>
<title>BBC:n toimittajien kimppuun hyökättiin Etelä-Venäjällä</title>
<link>http://yle.fi/uutiset/bbcn_toimittajien_kimppuun_hyokattiin_etela-venajalla/7478066?origin=rss</link>
<description>BBC:n Moskovan kirjeenvaihtaja Steve Rosenberg kertoo kolmen miehen hyökänneen hänen ryhmänsä kimppuun ja varastaneen heidän kameransa. Poliisikuulusteluiden aikana ryhmän tietokoneen kovalevy ja muistikortteja tyhjennettiin.</description>
<content:encoded><![CDATA[
<p>Britannian yleisradioyhtiö <a href="http://www.bbc.com/news/world-europe-29249642" target="_blank">BBC kertoo verkkosivuillaan</a>, että sen työntekijöiden kimppuun on hyökätty Etelä-Venäjällä sijaitsevassa Astrahanin kaupungissa.</p><p>BBC:n Moskovan kirjeenvaihtaja Steve Rosenberg kertoo itse kirjoittamassaan uutisessa, että hän oli ryhmänsä kanssa Astrahanissa tutkimassa tietoja, joiden mukaan Venäjän sotilaita oli kuollut Ukrainan rajan lähellä.</p><p>Rosenberg kertoo ryhmän lähteneen ulos kahvilasta, kun heidän kimppuunsa kävi kolme ihmistä.</p><p>– Käyttäen väkivaltaa miehet ottivat kameramme, paiskasivat sen tiehen ja pakenivat kameran kanssa pakoautolla. Välikohtauksen aikana BBC:n kuvaaja tönäistiin maahan ja häntä hakattiin, Rosenberg kuvailee tapahtumia.</p><p>Hyökkäyksen jälkeen BBC:n työntekijät vietiin poliisiasemalle monta tuntia kestäneisiin kuulusteluihin. Kuulusteluiden aikana heidän autossaan olevia laitteita oli peukaloitu. Ryhmän tietokoneen kovalevy ja muistikortteja oli tyhjennetty sekä videomateriaalia tuhottu.</p><p>Rosenberg kertoo kuvausryhmän olevan nyt turvallisesti takaisin Moskovassa. Rosenberg ei kerro, koska hyökkäys tapahtui.</p>]]></content:encoded>
<pubDate>Thu, 18 Sep 2014 10:29:20 +0300</pubDate>
<category>Uutiset</category>
<category>Ulkomaat</category>
<guid isPermaLink="false">http://yle.fi/uutiset/7478066</guid>
<enclosure url="http://img.yle.fi/uutiset/ulkomaat/article7361783.ece/ALTERNATES/w205h115/177+BBC+logo" type="image/jpeg" />
</item>
<item>
<title>Törkeiden ylinopeuksien yleistyminen huolestuttaa poliisia</title>
<link>http://yle.fi/uutiset/torkeiden_ylinopeuksien_yleistyminen_huolestuttaa_poliisia/7478384?origin=rss</link>
<description>Esimerkiksi Varsinais-Suomessa poliisin tietoon tulee vuosittain jopa yli 300 törkeää ylinopeutta. Ylinopeudesta kiinni jääneiden selitykset ovat kirjavia, mutta todellinen syy on poliisin mukaan piittaamattomuus. </description>
<content:encoded><![CDATA[
<p>Törkeitä ylinopeuksia tulee Varsinais-Suomessa poliisin tietoon jopa yli 300 vuosittain. Nousua on ollut viime vuoteen verrattuna noin 10 %.</p><p>Ylikonstaapeli Simo Savioja Varsinais-Suomen poliisilaitokselta on huolissaan kehityksen suunnasta.</p><p>– Se on tahallista tekoa. Monesti ylinopeutta ajetaan kilometrikaupalla. Ylinopeudet mitataan keskinopeuksina, joten huiput ovat olleet vielä ilmoitettua nopeutta korkeampia, Savioja sanoo.</p><p>Moottoritiellä tapahtuneissa liikenneturvallisuuden vaarantamisissa kasvu on ollut vielä paljon jyrkempää. Viime vuonna törkeää ylinopeutta moottoritiellä ajaneita autoilijoita napattiin 24, tänä vuonna jo 34.</p><h3>Hurjastelijan pysäyttäminen ei aina ole helppoa</h3><p>Törkeää ylinopeutta ajavan kuljettajan pysäyttäminen on oma operaationsa. Savioja kertoo, että poliisi pyrkii seuraamaan hurjastelevaa autoilijaa ja mittaamaan hänen ajettua keskituntinopeutta. </p><p>– Ei näissä nopeuksissa aleta kiinni ottamaan, eikä monesti saataisikaan kiinni. Poliisiltakin katoaa jossain vaiheessa metsästysvietti. On hengenvaarallista puuhaa, kun mennään moottoritiellä 200 km/h.</p><p>Seuraamisen aikana poliisi pyrkii saamaan ajoneuvosta ja kuljettajasta mahdollisimman tarkat tiedot. Samalla koitetaan järjestää tiesulkua ja pysäytystä, sekä informoimaan pysäyttäjiä siitä, millä nopeudella ylinopeutta ajava tiesulkua lähestyy.</p><p>– Moottoritielle ei kannata laittaa piikkimattoa, koska jos siitä nopeudesta vedetään piikkimattoon, ollaan sen jälkeen kaukana tien varressa. Nopeus pyritään saamaan hidastumaan ajoneuvoilla, Savioja kertoo.</p><p>– Aika usein kuljettajat hiljentävät ja pysähtyvät, kun näkevät poliisin.</p><h3>Kiire töihin, riitaa tyttöystävän kanssa</h3><p>Ylinopeudesta kiinni jääneiden selitykset ovat kirjavia. Savioja kertoo, että yleensä kuljettajat väittävät heillä olleen kiire johonkin: töihin, laivalle tai omiin häihin. </p><p>– Sitten on ollut riitaa tyttöystävän kanssa. Ja yhdessä tapauksessa kuljettaja oli lähtenyt seuraamaan hälytysajossa ollutta ambulanssia, kun halusi nähdä kuinka lujaa se menee, Savioja sanoo.</p><p>– Jokaisella kansalaisella on oikeus selittää mitä haluaa, mutta kyllä hänestä tulee jalkamies tällaisen mittaustuloksen jälkeen.</p><p>Saviojan mukaan törkeät liikenneturvallisuuden vaarantamiset ovat yksi liikennevalvonnan prioriteeteista. Valvontaa tehostetaan ja ylinopeuksiin pyritään puuttumaan. Kaikkea ei kuitenkaan ratkaista valvonnalla.</p><p>– Kyllähän tällaisen ihmisen, joka ajaa 200 km/h, pitäisi itse tajuta se, että siinä on niin valtavat liike-energiat, että kun alkaa kolista, tulee rumaa jälkeä. Asenteen pitäisi tulla kohdalleen.</p>]]></content:encoded>
<pubDate>Thu, 18 Sep 2014 12:32:47 +0300</pubDate>
<category>Uutiset</category>
<category>Kotimaa</category>
<category>Turku</category>
<category>Liikenne</category>
<guid isPermaLink="false">http://yle.fi/uutiset/7478384</guid>
<enclosure url="http://img.yle.fi/uutiset/kotimaa/article6137836.ece/ALTERNATES/w205h115/Poliisi+ratsia+sakko+ylinopeus" type="image/jpeg" />
</item>
<item>
<title>Tuhatvuotinen rahakätkö löytyi Aurajokilaaksosta</title>
<link>http://yle.fi/uutiset/tuhatvuotinen_rahakatko_loytyi_aurajokilaaksosta/7478077?origin=rss</link>
<description>Kätkössä on lähes 30 hopearahaa tai rahan katkelmaa. Ne ajoittuvat viikinkiajan loppupuolelle.</description>
<content:encoded><![CDATA[
<p>Viikinkiaikainen rahakätkö on löytynyt Turun ja Kaarinan rajalta, Aurajokilaaksosta. Kätkössä on 26 hopearahaa tai hopearahan katkelmaa. Alustavien arvioiden mukaan kätkö ajoittunee viikinkiajan loppupuolelle eli 1000-luvun ensimmäiselle puoliskolle.</p><p align="left">Löytö on tällä hetkellä Turun museokeskuksessa, josta se toimitetaan Suomen Kansallismuseon Rahakammioon arvioitaviksi. Rahakammion museoassistentti Frida Ehrnsten pitää löytöä merkittävänä.</p><p align="left">– Tämä kertoo siitä, miten rahoja on käytetty ennen vanhaan ja kuinka paljon täällä on liikkunut sen ajan rahoja. Periaatteessa siihen aikaan ei täällä vielä käytetty rahoja maksuvälineenä. Hopean arvo oli se, jolla oli merkitys, mutta Varsinais-Suomessa ja Hämeessä rahoja ymmärrettiin ihan rahoinakin, Ehrnsten kertoo.</p><h3 align="left">Aarrelöydöt harvinaisia</h3><p align="left">Tuhatvuotinen rahakätkö löydettiin metallinilmaisimen avulla. Ehrnstenin mukaan metallinilmaisimella tehdyt historialliset löydöt ovat yleistyneet, mutta aarteita ei tule vastaan edes vuosittain. Yhteensä Varsinais-Suomessa on tehty kymmenkunta 1000-luvun aarrelöytöä. Osa aiemmin löydetyistä kätköistä on ollut nyt löydettyä isompia.</p><p align="left">– Tämä oli ehkä jonkun yksittäisen henkilön kätkö. On vaikea arvata, miksi joku on rahat piilottanut. Onko hänelle tullut joku yhtäkkinen tarve päästä niistä eroon?</p><p align="left">Turun museokeskus esittelee rahalöydön perjantaina.</p>]]></content:encoded>
<pubDate>Thu, 18 Sep 2014 10:36:34 +0300</pubDate>
<category>Uutiset</category>
<category>Kotimaa</category>
<category>Turku</category>
<guid isPermaLink="false">http://yle.fi/uutiset/7478077</guid>
<enclosure url="http://img.yle.fi/uutiset/turku/article7395182.ece/ALTERNATES/w205h115/koroinen+aurajoki+koroisten+risti.jpg" type="image/jpeg" />
</item>
<item>
<title>Viisi syytä ruotsidemokraattien jytkylle</title>
<link>http://yle.fi/uutiset/viisi_syyta_ruotsidemokraattien_jytkylle/7477280?origin=rss</link>
<description>Ruotsissa järjestettiin sunnuntaina parlamenttivaalit, joissa suurimman vaalivoiton sai populistinen Ruotsidemokraatit. </description>
<content:encoded><![CDATA[
<h3>1. Maahanmuuttokysymys</h3><p>Ruotsi on maahanmuuton suurvalta. Turvapaikanhakijoita saapuu pelkästään tänä vuonna noin 80 000. Ruotsidemokraatit on ainoa puolue, joka vaatii avoimesti määrän voimakasta rajoittamista. Muut puolueet eivät juuri pidä esillä voimakkaan maahanmuuton haasteita. Työttömyysasteen ero maahanmuuttajien ja kantaväestön välillä on Ruotsissa länsimaisittain suuri. Integraatiopolitiikan pulmat ovat näkyneet esimerkiksi mellakoina maahanmuuttajavaltaisissa lähiöissä.</p><p>Ruotsi on aina ollut ylpeä roolistaan avoimena maana ja turvan tarjoajana. Maahanmuuttajat, muiden muassa Ruotsiin Suomesta viime vuosisadalla muuttaneet työläiset, ovat antaneet merkittävän panoksensa maan hyvinvointiin. Ruotsissa on kuitenkin suuri ryhmä ihmisiä – valtio-opin emeritusprofessori Sören Holmbergin mukaan noin 40 prosenttia – jotka vähentäisivät maahanmuuttoa. Muut puolueet puhuvat paljon arvoista, mutta ovat arkailleet Ruotsidemokraattien linjan haastamista konkreettisella tasolla.</p><h3>2. Marttyyriasema</h3><p>Populistipuolueet ammentavat kannatusta kiusatun roolistaan. Ruotsidemokraatit-puolue nousi neljä vuotta sitten parlamenttiin tyrmistyksen ja mielenosoitusten saattelemana. Ensimmäinen kausi parlamentissa kului poliittisessa eristyksessä. Muut puolueet tekivät myös näiden vaalien alla selväksi, että Ruotsidemokraattien kanssa ei haluta yhteistyötä eikä sen vaikutusvallan haluta päästä kasvamaan.</p><p>Puolueeseen yhdistetään säännönmukaisesti määritteet &quot;uusnatsitaustainen&quot;, &quot;muukalaisvihamielinen&quot; ja &quot;rasistinen&quot;. Viime vuosia ovat värittäneet yksittäisiin ruotsidemokraatteihin liittyneet rasismikohut. Expressen-lehti teki useita uusia paljastuksia vaalien alla ja painoi mustan etusivun vaalien tulospäivänä. Skandaalit eivät ole painaneet ruotsidemokraattien kannatusta, vaan näyttävät päinvastoin lisäävän mielenkiintoa sitä kohtaan.</p><h3>3. Jimmie Åkesson</h3><p>Ruotsidemokraattien kolmevitonen puheenjohtaja Jimmie Åkesson on kulkenut voitosta voittoon. Hän johti puolueen nuorisojärjestöä vuosituhannen alussa ja koko puoluetta vuodesta 2005 lähtien. Åkesson on karismaattinen puhuja ja taitava väittelijä. Hänen johdollaan ruotsidemokraatit on pitkään rakentanut ja laajentanut päämäärätietoisesti vahvaa puoluekoneistoa.</p><p>Åkessonin itsevarma, sliipattu olemus ja neljä parlamenttivuotta ovat normalisoineet ruotsidemokraatteja. Heihin on totuttu. Kynnys äänestää puoluetta on madaltunut tuntuvasti neljän vuoden takaiseen tilanteeseen verrattuna. Samalla kun Åkesson vaatii maahanmuuton radikaalia supistamistamista, hän puhuu nollatoleranssista rasismin suhteen.</p><h3>4. Pettymys demareihin ja kokoomukseen</h3><p>Vaalitulos oli pettymys sekä sosiaalidemokraateille että Ruotsin kokoomukselle. Väsymys istuvaan hallitukseen purkautui pienpuolueiden, etupäässä ruotsidemokraattien ja feministien kannatuksen nousuun. Ruotsidemokraatit sai uusia äänestäjiä kaikilta puolueilta, mutta erityisesti aiemmin kokoomusta äänestäneiltä. Maltillinen kokoomus on Fredrik Reinfeldtin johdolla siirtynyt kohti poliittista keskustaa, mikä ei miellytä puolueen arvokonservatiivista oikeaa laitaa.</p><p>Ruotsidemokraatit kampanjoivat kuitenkin näkyvimmin demarikunnissa. Merkittävin osa puolueen kannatuksesta tulee edelleen työväenluokkaisilta miehiltä. Maahanmuuton lisäksi puolueen keskeinen teema näissä vaaleissa oli vanhusten hoito. Äänestäjille sekä maahanmuuttokysymyksen että vanhuspalveluiden merkitys vaaliteemoina kasvoi viime vaaleihin verrattuna.</p><h3>5. Kansallismielisten ryhmien nousu</h3><p>Ruotsidemokraattien nousu liittyy laajempaan eurooppalaiseen kehitykseen, jossa kansallismielinen populismi on kasvattanut jalansijaansa. Tuorein osoitus tästä saatiin europarlamenttivaaleissa keväällä. Pohjoismaista Ruotsi on itse asiassa viimeinen, jossa maahanmuuttoa arvostelevan populistipuolueen kannatusprosentti nousee toiselle kymmenelle.</p><p>Norjassa kansallismielinen Edistyspuolue nousi viime vaaleissa hallitukseen. Suomessa ilmeinen verrokkipuolue on Perussuomalaiset, vaikka puolueen historia eroaa ruotsidemokraateista merkittävästi. Tanskassa maahanmuuttoa arvosteleva Kansanpuolue nousi eurovaaleissa maan suurimmaksi. Ruotsidemokraattien kannatus on vahvinta Tanskan tuntumassa, Etelä-Ruotsin Skånessa, josta myös puheenjohtaja Jimmie Åkesson on kotoisin.</p>]]></content:encoded>
<pubDate>Thu, 18 Sep 2014 06:29:52 +0300</pubDate>
<category>Uutiset</category>
<category>Ulkomaat</category>
<guid isPermaLink="false">http://yle.fi/uutiset/7477280</guid>
</item>
<item>
<title>Politiikan tutkija: Oppositiolle mahdollisuus taktikoida hallitus kumoon</title>
<link>http://yle.fi/uutiset/politiikan_tutkija_oppositiolle_mahdollisuus_taktikoida_hallitus_kumoon/7477901?origin=rss</link>
<description>Eduskuntatutkimuksen keskuksen johtaja Markku Jokisipilä pitää ministeri Ville Niinistön suomettumispuheita tyypillisenä poliittisena retoriikkana.</description>
<content:encoded><![CDATA[
<p>Vihreiden mahdollinen siirtyminen oppositioon toisi hallitukselle lisää haasteita, arvioi Turun yliopiston eduskuntatutkimuksen keskuksen johtaja Markku Jokisipilä. Hän kertoo, että vihreiden lähdön myötä hallitukselle jäisi vain hyvin pieni enemmistö, eikä se siten kestäisi riviensä rakoilua.</p><p>Hallituksen niukka enemmistö taas luo oppositiolle mahdollisuuden taktikoida se kumoon.</p><p>– Jos on esimerkiksi luottamusäänestys, niin valiokuntamatkojen tai muiden poissaolojen vuoksi oppositiolla voi olla tilapäinen enemmistö ja mahdollisuus tätä kautta kaataa hallitus.</p><p>Hallituksen tämänhetkisten ongelmien lista on pitkä:</p><p>– Eläkeratkaisu on edelleen tekemättä, soteratkaisun konkretisoiminen on alkutekijöissä ja viimesyksyisen rakennepaketin toteuttaminen pahasti kesken. Talouskasvun avaimia ei ole löydetty, Venäjän tilanne ja Ukrainan kriisi eivät missään tapauksessa helpota asiaa, Jokisipilä listaa.</p><p>Jokisipilä mukaan myös lähestyvät eduskuntavaalit vaikuttavat hallituksen jättämiseen.</p><p>– Kampanjat ovat käynnistymässä, mitä osaltaan tämäkin kertoo, että hallituksen ovi käy ja puolueita lähtee.</p><p>Ympäristöministeri Ville Niinistön (vihr.) kohua herättäneitä suomettumispuheita Jokisipilä puolestaan pitää &quot;tyypilisenä poliittisena retoriikkana&quot;.</p><p>– Puheiden tasolla varaudutaan vähän siihen, että hän on tulevaisuudessa oppositiopuolueen johtaja.</p>]]></content:encoded>
<pubDate>Thu, 18 Sep 2014 09:59:49 +0300</pubDate>
<category>Uutiset</category>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/7477901</guid>
<enclosure url="http://img.yle.fi/uutiset/aamu-tv/article7316081.ece/ALTERNATES/w205h115/24.6.2014+Markku+Jokisipil%C3%A4" type="image/jpeg" />
</item>
<item>
<title>Ville Niinistö: Maan poliittisessa keskustelussa on todella jotain outoa</title>
<link>http://yle.fi/uutiset/ville_niinisto_maan_poliittisessa_keskustelussa_on_todella_jotain_outoa/7477759?origin=rss</link>
<description>Ylen A-studiossa keskiviikkoiltana vierailleet pitkän linjan poliitikot tuomitsivat yksimielisesti ja jyrkästi vihreiden Ville Niinistön lausunnot. </description>
<content:encoded><![CDATA[
<p>Ympäristöministeri Ville Niinistö (vihr.) puolustaa suomettumispuheitaan <a href="https://www.facebook.com/pages/Ville-Niinist%C3%B6/153186884700042?fref=ts" target="_blank">Facebookissa</a>. Niinistö näki keskiviikkona talouslehti <a href="http://www.ft.com/intl/cms/s/b9506fca-3dac-11e4-8797-00144feabdc0,Authorised=false.html?_i_location=http%3A%2F%2Fwww.ft.com%2Fcms%2Fs%2F0%2Fb9506fca-3dac-11e4-8797-00144feabdc0.html%3Fsiteedition%3Dintl&amp;siteedition=intl&amp;_i_referer=http%3A%2F%2Fsearch.ft.com%2Fsearch%3FqueryText%3DNiinist%25C3%25B6#axzz3DZWNqBmd">Financial Timesin haastattelussa</a> hallituksen ydinvoimalinjauksissa suomettumisen henkeä.</p><p>Ylen A-studiossa keskiviikkoiltana vierailleet pitkän linjan poliitikot Mauri Pekkarinen (kesk.), Pertti Salolainen (kok.) ja Jouni Backman (sd.) tuomitsivat yksimielisesti ja jyrkästi Niinistön lausunnot. Niinistö vastasi arvosteluun Facebookissa illalla.</p><p>– Usea vanhan polven poliitikko on ollut pahoillaan yhdestä sanasta (A-studio), mutta ei ole pystynyt kyseenalaistamaan sanallakaan sisältöä, Niinistö kirjoittaa.</p><p>Hänen mukaansa on tosiasia, että Suomi näyttäytyy oudossa valossa Euroopan unionissa, jos se panostaa yhteisten Venäjä-pakotteiden keskellä mittavaan ydinvoimalainvestointiin oman energiariippuvuutensa lisäämiseen Venäjästä.</p><p>– Venäjä käyttäisi tätä hyväkseen osoittaakseen, että ei EU:ssa pidetäkään kaikissa maissa Venäjän toimintaa mitenkään moitittavana. Näin maan media on jo tehnyt, Niinistö huomauttaa.<br /><br />Hänen mielestään on outoa, että Rosatom-ydinvoimalaa esitellään automaattisesti ainoana oikeana valintana, kun vaihtoehtona voisi olla kotimaisiin uusiutuviin panostaminen ja energiaomavaraisuuden lisääminen. <br /><br />– Jos tästä ei Suomessa saa puhua, niin tämän maan poliittisessa keskustelussa on todella jotain outoa. Ne tekevät sen itse, Ville Niinistö kirjoittaa Facebookissa.</p>]]></content:encoded>
<pubDate>Thu, 18 Sep 2014 08:00:50 +0300</pubDate>
<category>Uutiset</category>
<category>Kotimaa</category>
<category>Politiikka</category>
<guid isPermaLink="false">http://yle.fi/uutiset/7477759</guid>
</item>
<item>
<title>Liika helppous laiskistaa muistia</title>
<link>http://yle.fi/uutiset/liika_helppous_laiskistaa_muistia/7478090?origin=rss</link>
<description>Muisti on monimutkainen juttu. Väen ikääntyessä muistisairaudet lisääntyvät, mutta satunnaisesta hajamielisyydestä tai avainten kadottamisesta ei vielä tarvitse huolestua. Nykytekniikka tekee joidenkin asioiden muistamisesta tarpeetonta, mutta toisaalta myös lisää muistettavaa.</description>
<content:encoded><![CDATA[
<p>Moni meistä kirjaa kaiken ylös: yhteystiedot kännykkään, kauppalistat kirjekuoren kulmaan ja menot kalenteriin. Merkinnät ja muistutukset auttavat kiireisessä arjessa, mutta toisinaan omaa muistiaan olisi hyvä myös harjaannuttaa niin mahdollisimman vähillä apukeinoilla.</p><p>– Mitä enemmän muistia käyttää, sitä paremmin se toimii. Muisti pääsee liian helpolla, jos kaikki mahdollinen on lapuilla, sanoo Keski-Suomen Muistiyhdistyksen Lea Jokela.</p><p>Nykypäivänä tekniikka muistaa ihmisen puolesta paljon asioita, kuten puhelinnumerot. Toisaalta muistettavaa on tullut lisää, kun joka paikkaan vaaditaan salasanoja ja pin-koodeja. Mutta mitä muisti on, sitä ei yhdessä lauseessa pysty selittämään. On aistimuistia, tunnemuistia, lyhyt- ja pitkäkestoista muistia.</p><p>– Lyhyesti sanottuna siinä on kolme vaihetta: mieleen painaminen, mielessä säilyttäminen ja mieleen palauttaminen. Viimeinen on ehkä se vaikein vaihe, eli miten pitkäkestoisesta muistista saadaan kaivettua tarvittava asia esiin, Jokela selittää.</p><p>Yhtenä konstina hän ehdottaa muististrategioiden kehittämistä. Esimerkiksi mielikuvat ovat toimiva apu monenlaisessa muistamisessa.</p><p>– Esimerkiksi ihmisen nimi voi jäädä paremmin mieleen, kun muodostaa siitä jonkin hullunkurisen mielikuvan.</p><h3>Kutimet tai sanaristikot muistin tueksi</h3><p>Lea Jokela luennoi paljon muistiin liittyvistä asioista. Usein erityisesti vanhempia ihmisiä huolettaa oma muistamattomuus ja se , koska pitäisi hakeutua tutkimuksiin.</p><p>– Nyrkkisääntö voisi olla, että silloin kun arki hankaloituu muistamattomuuden takia huomattavasti.</p><p>Työikäisen tai vanhemman ei siis tarvitse huolestua tavallisesta, ajoittaisesta pätkimisestä tai hajamielisyydestä. </p><p>– Myöskään yksittäiset oireet,  kuten vaikkapa nimen muistamisen vaikeus, ei ole huolestuttavaa. Mutta jos alkaa tulla uusia oireita siihen lisäksi, voi olla paikallaan puhua asiasta vaikkapa terveydenhoitajalle tai lääkärille.</p><p>Ja niin pitkään kuin mahdollista, omaa muistia kannattaa treenata ja pitää yllä.</p><p>– Muistia parantaa kaikki sellainen tekeminen, mistä itse nauttii. Joku tykkää tehdä ristikoita, toinen sudokuja ja kolmas pelata muistipelejä lasten kanssa. Myös vaikkapa käsityöt voivat olla hyvä harjoite, varsinkin jos haastaa itseään välillä uudella villasukkaohjeella.</p><p><em>Lea Jokelaa haastatteli Yle Keski-Suomen radiolähetyksessä Jussi Lindroos. Haastattelun voi kuunnella kokonaisuudessan yltä.</em></p>]]></content:encoded>
<pubDate>Thu, 18 Sep 2014 11:34:49 +0300</pubDate>
<category>Uutiset</category>
<category>Kotimaa</category>
<category>Keski-Suomi</category>
<category>Terveys</category>
<guid isPermaLink="false">http://yle.fi/uutiset/7478090</guid>
<enclosure url="http://img.yle.fi/uutiset/hame/article7354926.ece/ALTERNATES/w205h115/Vanhusten+apuv%C3%A4lineet+puhuva+valokuva-albumi" type="image/jpeg" />
</item>
</channel>
</rss>
